CLAUDIAN

aedificetur apex, qualem non Lydia dives 215

erexit Pelopi nec quem struxere Lyaeo

Indorum spoliis et opaco palmite Bacchae.

illic exuvias omnes cumulate parentum z

quidquid avus senior Mauro vel Saxone victiS,

quidquid ab innumeris socio Stilichone tremendus 220

quaesivit genitor bellis, quodcumque Gelonus

Armeniusve dedit 3 quantum crinita sagittis

attulit extremo Meroe circumflua Nilo 3

misit Achaemenio quidquid de Tigride MeduS,

cum supplex emeret Romanam Parthia pacem. 225

nobilibus gazis opibusque cubilia surgant

barbaricis 3 omnes thalamo conferte triumph08.'’
Sic ait et sponsae petit improvisa penates,

illa autem secura tori taedasque parari

nescia divinae fruitur sermone parentis 230

maternosque bibit mores exemplaque discit

prisca pudicitiae Latios nec volvere libros

desinit aut GraiOS, ipsa genetrice magistra,

Maeonius quaecumque senex aut Thracius Orpheus

aut Mytilenaeo modulatur pectine Sappho 235

(sic Triviam Latona monet 3 sic mitis in antro

Mnemosyne docili tradit praecepta Thaliae) ε

cum procul augeri nitor et iucundior aer

attonitam lustrare domum fundique comarum

gratus odor. mox vera fides numenque refulsit. 240

cunctatur stupefacta Venus3 nunc ora puellae,

258

