CLAUDIAN

optatas audire tubas campique cruenta ·75
tempestate frui truncisque inmergere plantas ?
ut leo, quem fulvae matris spelunca tegebat⁴
uberibus solitum pasci, cum crescere sensit
ungue pedes et terga iubis et dentibus ora,
iam negat imbelles epulas et rupe relicta 80 .
Gaetulo comes ire patri 'stabulisque minari
aestuat et celsi tabo sordere iuvenci.
ille vetat rerumque tibi commendat habenas
et sacro meritos ornat diademate crines,
tantaque se rudibus pietas ostendit in annis, 85
sic aetas animo cessit, quererentur ut omnes
imperium tibi sero datum.

Victoria velox
auspiciis effecta tuis, Pugnastis uterque ε
tu fatis genitorque manu. te propter et Alpes
invadi faciles cauto nec profuit hosti 90
munitis haesisse locis ι spes inrita valli
concidit et scopulis patuerunt claustra revulsis,
te propter gelidis Aquilo de monte procele
obruit adversas acies revolutaque tela
vertit in auctores et turbine reppulit hastas· 95
o nimium dilecte deo, cui fundit ab antris
Aeolus armatas hiemes, cui militat aether
et coniurati veniunt ad classica venti.
Alpinae rubuere niveS, et Frigidus amnis

276

