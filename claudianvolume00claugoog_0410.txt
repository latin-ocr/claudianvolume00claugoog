CLAUDIAN

haesit et Alpheus Geticis angustus acervis

tardior ad Siculos etiamnunc pergit amoreS.
Miramur rapidis hostem succumbere benis,

eum solo terrore ruant ? non classica Francis

intulimus ι iacuere tamen. non Marte Suebos 190

contudimus, quis iura damus· quis credere possit ?

ante tubam nobis audax Germania servit.

cedant, Druse, tui, cedant, Traiane, labores ε

vestra manus dubio quidquid discrimine gessit,

transcurrens egit Stilicho totidemque diebus ’ 195

edomuit Rhenum, quot vos potuistis in annis ;

quem ferro, adloquiis ; quem vos cum milite, solus.

impiger a primo descendens fluminis ortu

ad bifidos tractus et iuncta paludibus ora

fulmineum perstrinxit iter 3 ducis impetus undas 200

vincebat celereS, et pax a fonte profecta

cum Rheni crescebat aquis. ingentia quondam

nomina, crinigero flaventes vertice regeS,

qui nec principibus donis precibusque vocati

paruerant, iussi properant segnique verentur 205

offendisse mora; transvecti lintribus amnem

occursant ubicumque velit. nec fama fefellit

iustitiae ι videre pium, videre fidelem.

quem veniens timuit, rediens Germanus amavit.

illi terribiles, quibus otia vendere semper 210

mos erat et foeda requiem mercede pacisci,

natis obsidibus pacem tam supplice vultu

 

¹ ete. Arethusa.
378

