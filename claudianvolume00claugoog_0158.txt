CLAUDIAN

navibus et socia comitentur classe Sygambri.

pallida translatum iam sentiat Africa Rhenum. 374

an patiar tot probra sedens iuvenisque relinquam

quae tenui rexique puer ? bis noster ad Alpes

alterius genitor defensum regna cucurrit.

nos praedae faciles insultandique iacemus ? '⁹
Finierat. Stilicho contra cui talia reddit :

‘⁶ adversine tubam princeps dignabere Mauri ? 380

auferet ignavus 'clari solacia leti,

te bellante mori ? decernet Honorius inde,

hinc Gildo ? prius astra Chaos miscebit Avern0.

vindictam mandasse sat est 3 plus nominis horror

quam tuus ensis aget. minuit praesentia famam. 385

qui stetit aequatur campe, collataque nescit

maiestatem acies, sed quod magis utile factu

atque hosti gravius (sensus adverte) doceb0.

est illi patribuS, sed non et moribus isdem

Mascezel, fugiens qui dira piacula fratris 390

spesque suas vitamque tuo commisit asylo.

hunc ubi temptatis frustra mactare nequivit

insidiiS, patrias in pignora contulit iras

et, quos ipse sinu parvos gestaverat, una

occidit iuvenes inhumataque corpora vulgo 395

dispulit et tumulo cognatas arcuit umbras

naturamque simul fratremque hominemque cruentus

exuit et tenuem caesis invidit harenam.

hoc facinus refugo damnavit sole Mycenas

avertitque diem 3 sceleri sed reddidit Atreus ⁴ 400

126

