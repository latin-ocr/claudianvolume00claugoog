LIBER 11
(V)

Iam post edomitas Alpes defensaque regna
Hesperiae merita complexus sede parentem
auctior adiecto fulgebat sidere munduS,
iamque tui8, Stilicho, Romana potentia curis
et rerum commissus apex, tibi credita fratrum 5
utraque maiestas geminaeque exercitus aulae.
Rufinus (neque enim patiuntur saeva quietem
crimina pollutaeque negant arescere fauces)
infandis iterum terras accendere bellis
incohat et solito pacem vexare tumultu. 10
haec etiam secum ι “ quanam ratione tuebor
spem vitae fragilem ? qua tot depellere fluctus
arte queam? premor hinc odiis, hinc milite cingor. ·
heu quid agam ? non arma mihi, non principis ullus
auxiliatur amor. matura pericula surgunt 15
undique et impositi radiant cervicibus enses,
quid restat, nisi cuncta novo confundere luctu
insontesque meae populos miscere ruinae ?
everso iuvat orbe mori ; solacia leto

¹ Theodosius died in J anuary 395, not long after his
defeat of Eugenius at the Frigidus River (near Aquileia),
September 5-6, 394 (see Introduction, p. ix).

58

 

