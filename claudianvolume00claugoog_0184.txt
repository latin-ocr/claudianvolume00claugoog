CLAUDIAN

iamiam dissimulat dominos alteque tumescunt
serviles animi. procerum squalore repletus
carcer et exulibus Meroe campique gemescunt
Aethiopum 3 poenis hominum plaga personat ardens 3
Marmaricus claris violatur caedibus Hammon. 180
Asperius nihil est humili cum surgit in altum ι

cuncta ferit dum cuncta timet, desaevit in omnes
ut se posse putent, nec belua taetrior ulla
quam servi rabies in libera terga furentis ;
agnoscit gemitus et poenae parcere nescit, 185
quam subiit, dominique memor, quem verberat, odit.
adde, quod eunuchus nulla pietate movetur
nec generi natisve cavet. clementia cunctis
in simileS, animosque ligant consortia damni ;
iste nec eunuchis placidus,

Sed peius in aurum 190
aestuat ; hoc uno fruitur succisa libido.
quid nervos secuisse iuvat ? vis nulla cruentam
castrat avaritiam. parvis exercita furtis
quae vastare penum neglectaque sueverat arcae
claustra remoliri, nunc uberiore rapina 195
peccat in orbe manus, quidquid se Tigris ab Haemo
dividit, hoc certa proponit merce locandum
institor imperii, caupo famosus honorum.
hic Asiam villa pactus regit 3 ille redemit
coniugis ornatu Syriam ; dolet ille paterna 200
Bithynos mutasse dom0. subfixa patenti
vestibulo pretiis distinguit regula gentes t
152

