PANEGYRICUS
DICTUS MANLIO THEODORO CONSULI

PRAEFATIO
(XVI.)

Audebisne, precor, tantae subiecta catervae,
inter tot procereS, nostra Thalia, loqui ?
nec te fama vetat, vero quam celsius auctam
vel servasse labor vel minuisse pudor ?
an tibi continuis crevit fiducia castris 5
totaque iam vatis pectora miles habet ?
culmina Romani maiestatemque senatus
et, quibus exultat Gallia, cerne viroS.
omnibus audimur terris mundique per aures
ibimus, ah nimius consulis urget amor ! 10
Iuppiter, ut perhibent, spatium cum discere vellet
naturae regni nescius ipse sui,
armigeros utrimque duos aequalibus alis
misit ab Eois Occiduisque plagis.
Parnasus geminos fertur iunxisse volatus 3 15
contulit alternas Pythius axis aves,
Princeps non aquilis terras cognoscere curat ;
certius in vobis aestimat imperium.
hoc ego concilio collectum metior orbem ;
hoc video coetu quidquid ubique micat. 20

¹ See Introduction, p. xv. Judging from this poem¹
Manlius started by being an advocatus in the praetorian
prefect’s court, was then praeses of some district in Africa,
then governor (consularis) of Macedonia, next recalled to
Rome as Gratian's mayister epistularum, then comes

336

