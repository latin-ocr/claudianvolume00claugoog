CLAUDIAN

sic Rhenus per utrumque latuS, Medisque subactis

nostra Semiramiae timeant insignia turres ;

sic fluat attonitus Romana per oppida Ganges.’'
Ductor ad haec ε “ optata iubes ultroque volentem,

diva, rogas ; non haec precibus temptanda fuissent.

usque adeone meam condunt oblivia mentem, 166

ut pigeat meminisse Probi, quo vindice totam

vidimus Hesperiam fessasque resurgere gentes ἓ

ante dabunt hiemes Nilum, per flumina dammae

errabunt glacieque niger damnabitur InduS, 170

ante Thyesteis iterum conterrita mensis

intercisa dies refugos vertetur in ortus,

quam Probus a nostro possit discedere sensu.”
Dixerat et velox iam nuntius advolat urbem.

extemplo strepuere chori collesque canoris 175

plausibus impulsi septena voce resultant.

laetatur veneranda parens et pollice docto

iam parat auratas trabeas cinctusque micantes

stamine, quod molli tondent de stipite Seres

frondea lanigerae carpentes vellera silvae, 180

et longum tenues tractus producit in aurum

filaque concreto cogit squalere metallo ε

qualis purpureas praebebat candida vestes

numinibus Latona suiS, cum sacra redirent

ad loca nutricis iam non errantia Deli, 185

illa feros saltus et desolata relinquens

Maenala lassato certis venatibus arcu,

Phoebus adhuc nigris rorantia tela venenis

extincto Pythone gerens 3 tunc insula notos

14

