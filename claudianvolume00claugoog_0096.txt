CLAUDIAN

agmina privatis ibant famulantia signis ;

ipse inter medioS, ne qua de parte relinquat

barbariem, revocat fulvas in pectora pelles

frenaque et inmanes pharetras arcusque sonoros 80

adsimulat mentemque palam proclamat amictu,

nec pudet Ausonios currus et iura regentem

sumere deformes ritus vestemque Getarum 3

insignemque habitum Latii mutare coactae

maerent captivae pellito iudice legeS. 85
Quis populi tum vultus erat l quae murmura furtim Ξ

(nam miseris ne flere quidem aut lenire dolorem

colloquiis impune licet) z ‘⁶ quonam usque feremus

exitiale iugum ? durae quis terminus umquam

sortis erit ? quis nos funesto turbine rerum 90

aut tantis solvet lacrimiS‚ quos barbarus illinc,

hinc Rufinus agit, quibus arva fretumque negatur ?

magna quidem per rura lues, sed maior oberrat

intra tecta timor. tandem succurre ruenti

heu patriae, Stilicho l dilecta hic pignora certe, 95

hic domus, hic thalamis primum genialibus omen,

hic tibi felices erexit regia taedas,

vel solus sperate veni. te proelia viso

languescent avidique cadet dementia monstri.”
Talibus urgetur discors Aurora procellis. 100

at Stilicho, Zephyris cum primum bruma remitti

et iuga diffusis nudari coepta pruiniS,

partibus Italiae tuta sub pace relictis

utraque castra movens Phoebi properabat ad ortUS,

64·

 

