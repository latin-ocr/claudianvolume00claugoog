CLAUDIAN

*· tu mihi dux semper, Stilicho, nostramque vel absens
experiere fidem. dabitur tibi debita pridem 276
victima ι promissis longe placabere sacriS.”

Tristior Haemoniis miles digressus ab oris
tangebat Macetum fines murosque subibat,
Thessalonica, tuos. sensu dolor haeret in alto 280
abditus et tacitas vindictae praestruit iraS,
spectaturque favens odiis locus aptaque leto
tempora. nec quisquam tanta de pube repertus,
proderet incautis qui corda minantia verbis·
quae non posteritaS, quae non mirabitur aetas 285
tanti consilium vulgi potuisse taceri
aut facinus tam grande tegi mentisque calorem
non sermone viae, non inter pocula rumpi ἓ
aequalis tantam tenuit constantia turbam
et fuit arcanum popu10. percurritur HaemUS, 290
deseritur Rhodope Thracumque per ardua tendunt,
donec ad Herculei perventum nominis urbem.

Ut cessisse ducem, propius venisse cohortes
cognita Rufino, magna cervice triumphat
omnia tuta ratus sceptrumque capessere fervet 295
et coniuratos hortatur voce clientes ε
“ vicimuS, expulimUS, facilis iam copia regni.
nullus ab hoste timor. quis enim, quem poscere solum
horruit, hunc tanto munitum milite vincat ?
quis ferat armatum, quem non superavit inermem?
i nunc, exitium nobis meditare remotus 301

1 Probably Heraclea, at the west end of the Propontis
78

