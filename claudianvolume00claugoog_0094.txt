CLAUDIAN

imperium tanto quaesitum sanguine, tanto ⁷ 50
servatum, quod mille ducum peperere laboreS,
quod tantis Romana manus contexuit anniS‚
proditor unus iners angusto tempore vertit.

Urbs etiam, magnae quae ducitur aemula Romae
· et Calchedonias contra despectat harenaS, 55
iam non finitimo Martis terrore movetur,
sed propius lucere faces et rauca sonare
cornua vibratisque peti fastigia telis
adspicit. hi vigili muros statione tueri,
hi iunctis properant portus munire carinis. 60
obsessa tamen ille ferus laetatur in urbe
'exultatque malis summaeque ex culmine turris
impia vicini cernit spectacula campi :
vinctas ire nuruS‚ nunc in vada proxima mergi
seminecem, hunc subito percussum vulnere labi 65
dum fugit, hunc animam portis efflare sub ipsis ;
nec canos prodesse 56111 puerique cruore
maternos undare 5111115. inmensa voluptas
et risus plerumque subit ; dolor afficit 1111115,
quod feriat non ipse manu. videt omnia late 70
exceptis incensa suis et crimine tanto
luxuriat carumque sibi non abnuit hostem ;
iactabatque ultre, quod soli castra paterent
sermonumque foret vicibus permissa potestas,
egregii quotiens exisset foederis auctor, 75
stipatur sociiS, circumque armata clientum

¹ Constantinople.

62

