CLAUDIAN

Mollis feminea detruditur arce tyrannus
et thalamo pulsus perdidit imperium :
sic iuvenis nutante fide veterique reducta
paelice defletam linquit amica domum.
canitiem raram largo iam pulvere turpat 25
et lacrimis rugas implet anile gemens
suppliciterque pias humilis prostratus ad aras
mitigat iratas voce tremente nurus,
innumeri glomerantur eri sibi quisque petentes
mancipium solis· utile suppliciis· 30
quamvis foedus enim mentemque obscaenior ore,
ira dabit pretium ; poena meretur emi.

Quas, spado, nunc terras aut quem transibis in axem ?
cingeris hinc odiis, inde recessit amor.

utraque te gemino sub sidere regia damnat t 35
Hesperius numquam, iam nec Eous eris·

miror cur, aliis qui pandere fata solebaS,
ad propriam cladem caeca Sibylla taces,

iam tibi nulla videt fallax insomnia Nilus ;
pervigilant vates iam, miserande, tui. 40

quid soror ? audebit tecum conscendere puppim
et veniet longum per mare fida comes ?

an fortasse toros eunuchi pauperis odit
et te nunc inopem dives amare negat ?

eunuchi iugulum primus secuisse fateris ; 45
sed tamen exemplo non feriere tuo.

vive pudor fatis. en quem tremuere tot urbeS,
en cuius populi sustinuere iugum 1

¹ Claudian calls Eutropius the Sibyl because both were
“ old women.” He is referring to Eutropius' consultation
of the Egyptian oracle ς os. In Eutrop. i. 312 and note.

180

