CLAUDIAN

Gallica discretis anque robora turmis 105
amplexus. numquam tantae dicione sub una
convenere manus nec tot discrimina vocum z
illinc Armeniae vibratis crinibus alae
herbida collectae facili velamina nodo ;
inde truces flavo comitantur vertice Galli, 110
quos Rhodanus velox, Araris quos tardior ambit
et quos nascentes explorat gurgite Rhenus
quosque rigat retro pernicior unda Garunnae,
Oceani pleno quotiens impellitur aestu,
mens eadem cunctis animique recentia ponunt 115
vulnera ; non odit victus victorve superbit. ’
et quamvis praesens tumor et civilia nuper
classica bellatrixque etiamnunc ira caleret,
in ducis eximii conspiravere favorem.
haud aliter Xerxen toto simul orbe secutus 120
narratur rapuisse vagos exercitus amnes
et telis umbrasse diem, cum classibus iret
per scopulos tectumque pedes contemneret aequor.

Vix Alpes egressus erat nec iam amplius errat
barbarus adventumque timens se cogit in unam 125
planitiem tutoque includit pascua gyro :
tum duplici fossa non exuperabile vallum
asperat alternis sudibus murique locata
in speciem caesis obtendit plaustra iuvencis·

At procul exanguis Rufinum perculit horror ; 130

infectae pallore genae ; stetit ore gelato
incertus peteretne fugam, veniamne subactus

66

