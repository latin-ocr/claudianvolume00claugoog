CLAUDIAN

nunc inhonorus egens perfert miserabile pacis
supplicium nulloque palam circumdatus hoste 100
obsessi discrimen habet. per singula letum
impendet momenta mihi dubitandaque pauci
praescribunt alimenta dies. heu prospera fata ¹
quid mihi septenos montes turbamque dedistis,
quae parvo non possit ali ? felicior essem 105
angustis opibus ; mallem tolerare Sabinos
et Veios ; brevior duxi securius aevum.
ipsa nocet moles. utinam remeare liceret
ad veteres fines et moenia pauperis Anci. ι
sufficerent Etrusca mihi Campanaque culta 110
et Quincti Curiique segeS, patriaeque petenti
rusticus inferret proprias dictator aristas,

“ Nunc quid agam? Libyam Gildo tenet, altera

Nilum.

ast ege, quae terras umeris pontumque subegi,
deseror : emeritae iam praemia nulla senectae. 115

di, quibus iratis crevi, succurrite tandem,

exorate patrem ; tuque 0 si sponte per altum

vecta Palatinis mutasti collibus Idam

praelatoque lavas Phrygios Almone leoneS,

maternis precibus natum iam flecte, Cybebe. 120
sin prohibent Parcae falsisque elusa vetustas
auspiciiS, alio saltem prosternite casu

et poenae mutate genUS. Porsenna reducat
Tarquinios 3 renovet ferales Allia pugnas ;

me potius saevi manibus permittite Pyrrhi, 125

¹ Doubtless a reference to Cincinnatus,
² Claudian means by ‘⁶ altera ” the Eastern Empire.

106

