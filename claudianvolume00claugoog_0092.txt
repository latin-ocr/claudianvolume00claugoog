CLAUDIAN

exitium commune dabit nec territus ante 20

discedam : cum luce simul linquenda potestaS.”
Haec fatuS, ventis veluti si frena resolvat

AeoluS, abrupto gentes sic obice fudit

laxavitque viam bellis et, nequa maneret

inmunis regio, cladem divisit in orbem 25

disposuitque nefas, alii per terga ferocis

Danuvii solidata ruunt expertaque remos

frangunt stagna rotis 3 alii per Caspia claustra

Armeniasque nives inopino tramite ducti

invadunt Orientis opes. iam pascua fumant 30

Cappadocum volucrumque parens Argaeus equorum,

iam rubet altus Halys nec se defendit iniquo

monte Cilix. ‚Syriae tractus vastantur amoeni

adsuetumque choris et laeta plebe canorum

proterit imbellem sonipes hostilis Orontem. 35

hinc planctus Asiae ; Geticis Europa catervis

ludibrio praedaeque datur frondentis ad usque

Dalmatiae fines ε omnis quae mobile Ponti

aequor et Adriacas tellus interiacet undas

squalet inops pecudum, nullis habitata coloniS, 40

instar anhelantis Libyae, quae torrida semper

solibus humano nescit mansuescere cultu,

Thessalus ardet ager ; reticet pastore fugato

Pelion; Emathias ignis populatur aristas, Ι

nam plaga Pannoniae miserandaque moenia Thracum

arvaque Mysorum iam nulli flebile damnum, 46

sed cursus sollemnis erat campusque furori

exposituS, sensumque malis detraxerat usus,

eheu quam brevibus pereunt ingentia fatis Ξ

60

