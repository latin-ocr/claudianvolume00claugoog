CLAUDIAN

incassum, Stilicho, dum nos longissima tellus
dividat et mediis Nereus interstrepat undiS.
Alpinas transire tibi me sospite rupes
haud dabitur. iaculis illinc me figere tempta. 305
quaere ferox ensem, qui nostra ad moenia tendi
possit ab Italia. non te documenta priorum,
non exempla vetant ? quisnam conatus adire
has iactat vitasse manus ? detrusimus orbe
te medio tantisque simul spoliavimus armis, 310
nune epulis tempus, socii, nunc larga parare
munera donandumque novis legionibus aurum Ξ
opportuna meis oritur lux crastina votis,
quod nolit rex ipse velit iubeatque coactus
in partem mihi regna dari. contingat in uno 315
privati fugisse modum crimenque tyranniss‘

Talibus adclamat dictis infame nocentum
concilium, qui perpetuis crevere rapinis
et quos una facit Rufino causa sodaleS‚
inlicitum duxisse nihil ; funesta tacere 320
nexus amicitiae. iamiam conubia laeti
despondent aliena sibi frustraque vicissim
promittunt, quae quisque petat, quas devoret urbes,
⁷ Coeperat humanos alto sopire labores
nox gremi0‚ nigrasque sopor diffuderat alas, 325
ille diu curis animum stimulantibus aegre
labitur in somnos, toto vix corde quierat,

ecce videt diras adludere protinus umbraS,
80

 

