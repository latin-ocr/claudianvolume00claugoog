CLAUDIAN

heu nimis ignavae, quas Iuppiter arcet Olymp0, 50
Theodosius terris. en aurea nascitur aetaS,
en proles antiqua redit. Concordia, Virtus
cumque Fide Pietas alta cervice vagantur
insignemque canunt nostra de plebe triumphum.
pro dolor Ξ ipsa mihi liquidas delapsa per auras 55
Iustitia insultat vitiisque a stirpe recisis
elicit oppressas tenebroso carcere leges,
at nos indecores longo torpebimus aevo
omnibus eiectae regnis ἔ agnoscite tandem
quid Furias deceat 3 consuetas sumite vires 60
conventuque nefas tanto decernite dignum.
iam cupio Stygiis invadere nubibus astra,
iam flatu violare diem, laxare profundo
frena mari, fluvios ruptis inmittere ripis
et »rerum vexare fidem.’'

Sic fata cruentum 65
mugiit et totos serpentum erexit hiatus
noxiaque effudit concusso crine venena.
anceps motus erat vulgi. pars maxima bellum
indicit superiS, pars Ditis iura veretur,
dissensuque alitur rumor ι ceu murmurat alti 70
impacata quies pelagi, cum flamine fracto
durat adhuc saevitque tumor dubiumque per aestum
lassa recedentis fluitant vestigia venti.

Improba mox surgit tristi de sede Megaera,

quam penes insani fremitus animique profanus 75
error et undantes spumis furialibus irae ι
non nisi quaesitum cognata caede cruorem
inlicitumve bibit, patrius quem fuderit ensiS,

30

 

